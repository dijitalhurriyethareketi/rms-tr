% Richard Stallman'ı Savunun!
% Leah Rowe
% 31 Mart 2021

Ben ifade özgürlüğünü savunuyorum.

2 yıl önce, bilindik *Düşünce Suçlusu* Richard M. Stallman, mülki yazılım üreten büyük şirketler tarafından düzenlenen, adeta Orwell'den fırlama bir karalama çalışması sonucunda *tecavüzü* savunmakla suçlandı. 36 yıl boyunca *senin* dijital özgürlüklerin için mücadele veren bir çınar iptal edildi. Durum o kadar içinden çıkılmaz br hal aldı ki Stallman başkanı olduğu FSF'den (Özgür Yazılım Vakfı) istifa etmek zorunda kaldı. FSF onu savunmak için adeta hiçbir şey yapmadı. Ancak, *sen* onu savunabilirsin!

21 Mart 2021'de, FSF yönetim kurulu Richard Stallman'ı geri getirdi. Buna cevap olarak, medya yeni bir karalama çalışması başlattı. İmza çalıştayı oluşturuldu, RMS ve tüm FSF yönetim kurulunun zorla istifası istendi. RMS yalan yanlış şekilde cinsiyetçilik, transfobi, ableizm ve onu kötülemek için uydurabilecekleri diğer tüm kötü şeylerle suçlandı. Bu asılsız iddiaların hiçbirine kulak asmayın. Richard Stallman'ın politik [notları](https://www.stallman.org/archives/) ve [makaleleri](https://stallman.org/#politics), her türlü bağnazlığa *karşı* duran bir adamı resmediyor!

**Cevap olarak biz, Özgür Yazılım hareketi, kendi imza çalıştayımızı başlattık. Biz, RMS'in mevkisini korumasını ve FSF'in geri kalanının da yere sıkı basmasını istiyoruz. Biz, FSF'den Richard Stallman'ın onur ve mirasını savunmasını bekliyoruz. Richard Stallman, ifade özgürlüğü ağır şekilde bastırılmış, hata yapabilen bir insanoğlu. FSF'e, RMS'i desteklediğimizi yüksek sesli ve anlaşılır bir şekilde göstermeliyiz.**

**Eğer Özgür Yazılım felsefesini destekliyor, ifade ve düşünce özgürlüğüne inanıyor, topluluk ve (gerçek anlamıyla) sosyal adalete değer veriyorsan şu metne imzanı koy:**

**<https://rms-support-letter.github.io/index-tr.html>**

Karalama kampanyasına destek vermemek için, Richard'ın gitmesini talep eden **karşıt** imza çalıştayının linkini bu yazıya eklemiyorum. SEO'larını arttırmak onların yalanlarını yaymaktan başka işe yaramayacak. Ayrıca öbür pis çalışmaları da buraya yazılmayacak, sadece kötülenmek adına bahisleri geçecek!

Çalıştayı imzalamak için gerekli yönergeler bu sayfada. Eğer bir projeyi temsil ediyorsanız, lütfen isminizin yanına parantez açıp belirtin. Örneğin, eğer isminiz Cin Ali ise ve Tübitak'da Pardus proje yöneticisi olarak çalışıyorsanız, imzanızı `Cin Ali (Tübitak Pardus Proje Yöneticisi)` veya `Cin Ali (Tübitak çalışanı ve Pardus Proje Yöneticisi)` şeklinde yazmanız doğru olacaktır. Eğer FSF üyesiyseniz (...ilişkili üye) bunu da parantez içine yazın.

Eğer RMS karşıtı imza çalıştayını imzalayan bir proje/organizasyonda bulunuyorsanız, RMS *yanlısı* çalıştayı imzalarken bu projeye olan bağlılığınızı belirtmeniz artı yönden *fazladan* önem taşıyor. Ayrıca bulunduğunuz organizasyondaki insanlarla konuşup düşüncelerini değiştirmelerini sağlamak da yapmanız gereken bir şey!

İsminizi imzalamaya ek olarak, eğer bir yazılım projesindeyseniz, projenin resmi olarak RMS'i desteklemesini sağlayın! O, alabileceğimiz tüm desteğe ihtiyaç duyuyor. Özgür yazılım hareketi aktivistleri olarak biz, ona borcumuzu ödemek için elimizden gelen tüm gücü kullanmalıyız!

Kandırılmayın. Eğer bir Özgür Yazılım projesi RMS karşıtı listedeyse bu sadece proje liderlerinin bu yönde düşündüğünü gösterir. Bahsi geçen projedeki öbür insanların düşüncelerini yansıtmaz.

Ayrıca FSF'e *e-posta* atarak RMS'i desteklediğinizi söyleyin! FSF'in iletişim bilgileri burada: <https://www.fsf.org/about/contact/>

Düşmanlarımız Özgür Yazılım'ı ortadan kaldırmak istiyor
=======================================================

Düşmanlarımızın asıl hedefi Richard Stallman değil. Asıl hedefleri, (aynı OSI ve Linux Vakfı'na yaptıkları gibi) FSF'e sızarak derneği ortadan kaldırmak. Bu insanlar RMS ve tüm FSF yöneticilerinin tüm pozisyonlardan kaldırılması için imza kampanyası bile başlattı. Bu açıkça FSF'e karşı düzenlenen bir darbe! Korkudan ötürü çoğu özgür yazılım projesi de aynı şekilde *iptal edilmemek* için RMS karşıtı cadı avından taraf tutmak zorunda kaldı. **RMS'e saldıran listede Microsoft, Google, OSI, Linux Derneği, Gnome Derneği ve Etik Kaynak gibi kurumlardan insanlar var! Bu insanlar Özgür Yazılım felsefesine ideolojik olarak karşı (bazıları arada sırada özgür yazılım üretse dahi bunu özgür yazılım felsefesini yaymak için yapmıyor) olmakla beraber bu felsefeyi bitirmek için yıllarca uğraşıyorlar! Nasıl bu insanlar bizi temsil ettiklerini iddia eder!**.

RMS'e karşı olan yazı konuşmayı biliyor, ancak icraatten uzaklar. O listedeki insanlar bizi temsil *etmiyor*! Eğer listede hakiki bir özgür yazılımcı görürseniz onunla konuşun. Öfkeli veya hararetli olmamaya özen göstererek onlarla konuşmaya çalışın: onlara nefret dolu bir kampanya tarafından nasıl kandırıldıklarını anlatın. Hareketimizin birliğe ihtiyacı var. Göreceksiniz, o listeyi imzalayan çoğu kişi büyük ihtimalle *korkudan* bunu yaptı. İlk başta RMS'i destekleyen imza çalıştayı yoktu, bu nedenle RMS'i kaç kişinin desteklediği bilinmiyordu. Başka bir deyişle, çoğu kişi dışlanmamak için RMS karşıtı listeyi imzaladı. Bunun nedeni hazırlıksız yakalanmamızdı. Son olayda sessiz kalmıştık, ancak bu sefer susmayacağız!

**31 Mart 2021, Birleşik Krallık satiyle 2.50 (Türkiye saatiyle 05.50) itibariyle biz kazanıyoruz! RMS karşıtı metnin 2959 imzası varken bizim RMS'i destekleyen metnimizin 4533 imzası var! Bu ikisine de imza atanların %60'ının bizi desteklediği anlamına geliyor. İnsanlar RMS'i desteklemenin normal bir şey olduğunu görmeye başladı. RMS suçsuz!**



